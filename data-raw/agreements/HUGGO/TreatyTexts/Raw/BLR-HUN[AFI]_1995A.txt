EGYEZMÉNY
a Magyar Köztársaság Kormánya és a Belarusz Köztársaság Kormánya között a mezõgazdaság és az élelmiszeripar területén megvalósuló gazdasági és tudományos-mûszaki együttmûködésrõl
A Magyar Köztársaság Kormánya és a Belarusz Köztársaság Kormánya (a továbbiakban: Felek)
attól a törekvéstõl vezérelve, hogy fejlesszék és elmélyítsék a gazdasági és tudományos-mûszaki együttmûködést, a mezõgazdasági termékek elõállításának, feldolgozásának, tárolásának és értékesítésének területén,
abban a meggyõzõdésben, hogy az együttmûködés a mezõgazdaság és élelmiszeripari területén hozzájárul a két ország közötti viszony további javulásához,
a következõkben állapodtak meg.

1. Cikk
A Felek mindegyike a bizalom, egyenlõség és a kölcsönös elõnyök alapján, törvényeikkel összhangban valósítja meg az együttmûködést.
2. Cikk
A Felek közötti gazdasági és tudományos-mûszaki együttmûködés fõ irányai a következõk lesznek.
1. Konzultáció és közremûködés a mezõgazdaságban, a feldolgozóipariban és az értékesítési szférában megvalósítandó reformok, a privatizáció és a piaci struktúrák létrehozása területén.
2. Növénytermesztés: mezõgazdasági növények termesztése, korszerû technológiák, növényi genetikai alapok és a környezetkímélõ növényvédelmi módszerek és eszközök kölcsönös felhasználásával, nemesítés, vetõmagtermesztés.
3. Kertészet és szõlészet.
4. Állattenyésztés: nagy hozamú tenyészállatok tenyésztése, tartása és takarmányozása az élenjáró technológia alkalmazásával.
5. Állatorvostudomány.
6. Biotechnológia: a gén-engineering módszereinek alkalmazása tenyészállatok és növények hozamának növelésére, betegségekkel szembeni ellenállóképességük fokozására, új mezõgazdasági növényfajták létrehozása.
7. Feldolgozó- és élelmiszeripar a növénytermesztési zöldség- és gyümölcs-, állattenyésztési (tej és hús) termékek feldolgozása, élelmiszerek szállítási, csomagolása, kiszerelése és tárolása.
8. A mezõgazdasági és élelmiszeripari termelés gépesítése és automatizálása:
- új gyártási technológiák kifejlesztés és alkalmazása, mezõgazdasági gépek közös gyártása és kipróbálása (vetõgépek, permetezõgépek, talajmegmunkáló gépek, takarmánybetakarító, zöldség-, gyümölcsbetakarító és más gépek), feldolgozó- és élelmiszeripari berendezések;
- megújítható energiaforrások alkalmazása a mezõgazdaságban.
9. Energia- és költségtakarékos technológiák alkalmazása.
10. Környezetvédelem a mezõgazdaság és élelmiszeripari területén.
11. Szakemberek képzés és átképzése.
A Felek közötti megegyezés alapján egyéb irányú együttmûködés is meghatározható.
3. Cikk
A Felek elõ fogják segíteni a mezõgazdaság és élelmiszeripari számára szükséges mezõgazdasági alapanyagok és termékek elõállítását, azok termelését és feldolgozását, valamint anyagok és berendezések kölcsönös elõnyös kereskedelmi forgalmát és annak bõvítését.
4. Cikk
A Felek közötti együttmûködés a következõ formákban valósul meg:
1. Tudományos mûszaki-technikai információk, tudományos kutatási eredmények cseréje, szemináriumok, szimpóziumok, kiállítások szervezése.
2. Közös kutatás és fejlesztés.
3. Vegyes vállalatok alapításának és termelési kooperáció létrehozásának elõsegítése.
4. Vetõmagvak, szaporító anyagok, kemikáliák, biológiai anyagok, új gépmintadarabok, berendezések és kutató mûszerek cseréje kísérletek végzése céljából.
A Felek megállapodása szerint további együttmûködési formák is meghatározhatók.
5. Cikk
A vetõmagminták, technikai és más termék, valamint publikált információk cseréje a Felek szellemi tulajdon védelmére vonatkozó törvényeivel összhangban történik térítésmentesen vagy más, megegyezés szerinti feltételekkel.
A tudományos kutatók, szakemberek, diákok és gyakornokok cseréje viszonosság alapján valósul meg. A Felek ezenkívül elõ fogják segíteni delegációk látogatását olyan feltételekkel, hogy minden költséget a küldõ Fél visel.
6. Cikk
Az Egyezmény végrehajtásával kapcsolatos intézkedéseket a Magyar Fél részérõl a Magyar Köztársaság Földmûvelésügyi Minisztériuma, a Belarusz Fél részérõl a Belarusz Köztársaság Mezõgazdasági és Élelmezésügyi Minisztériuma koordinálja.
A Felek az Egyezmény megvalósítására Magyar-Belarusz Közös Munkacsoportot hoznak létre, amely készíti és megvizsgálja az együttmûködés projektjeit és programjait, javasolja a teljesítés rendjét, valamint az azt megvalósító intézményeket és szervezeteket.
A Munkacsoport évente, felváltva, a Felek országaiban tartja üléseit.
7. Cikk
A Felek a gazdasági és mûszaki -tudományos együttmûködés minden egyes esetében külön jegyzõkönyvben határozzák meg az elõirányzott, komplex, kölcsönös intézkedéseket.
8. Cikk
Az Egyezmény az aláírása napján lép hatályba és meghatározatlan idõre szól. Az Egyezmény még hat hónapig marad érvényben attól a naptól kezdve, hogy a Felek egyike írásban értesíti a másik Felet arról a szándékáról, hogy az Egyezményt felmondja.
Készült Budapesten, 1995. március 1-jén két példányban, mindegyik magyar, belarusz és oroszt nyelven, mindhárom nyelvû szöveg egyaránt hiteles.
A Magyar Köztársaság A Belarusz Köztársaság
Kormánya nevében Kormánya nevében
