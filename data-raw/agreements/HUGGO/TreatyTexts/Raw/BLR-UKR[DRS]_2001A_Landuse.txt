Угода
між Державним комітетом будівництва, архітектури
та житлової політики України і Міністерством архітектури
та будівництва Республіки Білорусь про координацію
розробки містобудівних програм розвитку
прикордонних територій
Дата підписання: 18.12.2001
Дата набуття чинності: 18.12.2001
Державний комітет будівництва, архітектури та житлової
політики України та Міністерство архітектури і будівництва
Республіки Білорусь, іменовані далі Сторонами,
в розвиток Протоколу про наміри по проблемах взаємного
співробітництва Державного комітету у справах містобудування та
архітектури України і Міністерства архітектури та будівництва
Республіки Білорусь від 9 грудня 1994 року, Договору про
співробітництво в галузі архітектури та будівництва між Державним
комітетом у справах містобудування та архітектури України і
Міністерством архітектури та будівництва Республіки Білорусь від
17 травня 1995 року, Договору між Україною та Республікою Білорусь
про економічне співробітництво на 1999 - 2008 роки ( 112_022 ),
з метою подальшого розвитку взаємовигідного наукового,
технічного та економічного співробітництва у вирішенні
міждержавних регіональних проблем прикордонних територій і беручи
до уваги значний досвід обох Сторін у сфері містобудування,
архітектури та житлової політики,
погодились про наступне:
Стаття 1
Сторони в межах своєї компетенції, визначеної національним
законодавством їхніх держав, сприятимуть становленню зв'язків та
створенню умов для:
обміну інформацією з розробки нормативно-правових актів у
сфері територіального планування і містобудування;
встановлення принципів територіальної організації
прикордонних регіонів обох держав;
розроблення пропозицій по раціональному використанню
територіально-ресурсного потенціалу прикордонних територій та їх
облаштуванню;
співпраці при розробці містобудівних програм і проектів
розвитку прикордонних територій;
розроблення пропозицій по екологічній та
соціально-економічній реабілітації територій, що постраждали в
результаті аварії на ЧАЕС;
розвитку міждержавної та міжрегіональної систем
інженерно-транспортної інфраструктури;
розвитку та удосконаленню систем соціального обслуговування
населення;
взаємоузгодженого розвитку природоохоронних, рекреаційних
територій;
збереження та відродження історико-культурного потенціалу;
розвитку співробітництва між прикордонними регіонами,
адміністраціями відповідних суб'єктів України та
адміністративно-територіальними одиницями Республіки Білорусь.
Стаття 2
Сторони у пріоритетному порядку, згідно з національним
законодавством їхніх держав, будуть здійснювати:
обмін досвідом та проведення консультацій по розробці
законодавчих та нормативних документів в області територіального
планування і містобудування, які викликають взаємний інтерес;
обмін інформацією в сфері планування розвитку та облаштування
територій з метою розробки загальних принципів регулювання
містобудівної діяльності в українсько-білоруському прикордонному
регіоні;
обмін досвідом щодо нормативно-методичного забезпечення
розробки Генеральних схем територіальної організації своїх держав,
схем територіальної організації прикордонних регіонів, генеральних
планів міських та сільських поселень;
розробку програм, проектів планування та забудови, іншої
містобудівної документації для прикордонних територій з позиції
загальної стратегії сталого розвитку і з урахуванням регіональних
особливостей;
удосконалення міждержавної та міжрегіональної систем
інженерно-транспортної інфраструктури, організації населених
пунктів та територій, створення екологічно безпечних умов
проживання населення;
узгоджені заходи по усуненню наслідків радіаційного
забруднення території;
вироблення спільних заходів по збереженню історико-культурної
спадщини, розвитку туризму та рекреації, охороні навколишнього
середовища та екологічної реконструкції в зонах, які викликають
спільний інтерес;
сприяння розвитку співробітництва між адміністраціями
відповідних суб'єктів України та адміністративно-територіальними
одиницями Республіки Білорусь у сфері територіального планування
та містобудування.
Стаття 3
Сторони будуть сприяти розвитку спільних економічних
ініціатив між українськими і білоруськими підприємствами,
організаціями незалежно від форм власності в сфері територіального
планування та містобудування.
Стаття 4
Сторони будуть розвивати співробітництво з метою підвищення
ефективності використання коштів, наданих на розвиток прикордонних
територій адміністраціями відповідних суб'єктів України та
адміністративно-територіальними одиницями Республіки Білорусь,
кредитів та грантів, які надаються міжнародними фінансовими
організаціями.
Стаття 5
Співробітництво Сторін буде реалізовуватися з урахуванням
постійної взаємодії адміністрацій прикордонних регіонів України та
Республіки Білорусь шляхом створення спільних робочих груп,
проведення семінарів, зустрічей, конференцій, взаємних візитів,
обміну спеціалістами, працюючих у сфері територіального планування
та містобудування.
Стаття 6
Фінансування розробки сумісних програм, проектів та інших
заходів, передбачених Угодою, проводиться за взаємною згодою.
Стаття 7
За взаємною згодою Сторін до Угоди можуть бути внесені зміни
та доповнення, які оформляються окремими протоколами, що
становлять невід'ємну частину цієї Угоди.
Стаття 8
Спірні питання, пов'язані із застосуванням та тлумаченням
статей цієї Угоди, вирішуються шляхом консультацій та переговорів
Сторін.
Стаття 9
Угода набуває чинності з дня підписання. Кожна Сторона має
право письмово за шість місяців повідомити іншу Сторону про свій
намір припинити її дію.
Вчинено в м. Чернігові 18 грудня 2001 року у двох примірниках
українською та російською мовами, при цьому обидва тексти мають
однакову юридичну силу.
За Державний комітет За Міністерство архітектури
будівництва, архітектури та та будівництва
житлової політики України Республіки Білорусь
