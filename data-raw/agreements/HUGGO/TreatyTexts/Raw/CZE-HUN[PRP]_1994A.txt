
EGYEZMÉNY
a Magyar Köztársaság Kormánya és a Cseh Köztársaság Kormánya közötti növényvédelmi együttmûködésrõl

A Magyar Köztársaság Kormánya és a Cseh Köztársaság Kormánya (a továbbiakban: Szerzõdõ Felek)
- a növényvédelem területén meglévõ együttmûködés elmélyítésére irányuló szándékuktól vezérelve,
- hogy fokozzák országuk területének védelmét a járványos károsítók elterjedésével szemben, s csökkentsék hatásuk következményeként elõállott károkat,
- hogy elõsegítsék a kölcsönös árucsere-forgalmat, a vetõmag, a szaporítóanyag és növényi eredetû áruk kölcsönös cseréjét,
- megteremtsék ezen termékek átmenõ forgalmának növény-egészségügyi biztonságát
az alábbiakban állapodnak meg: 

1. Cikk
Az Egyezményben
a) növények és növényi termékek alatt az élõ növényeket, azok részeit, továbbá mindazon növényi eredetû termékek összességét kell érteni, amelyek a Szerzõdõ Felek országának rendelkezései szerint a behozatali, kiviteli és átmenõ forgalomban növény-egészségügyi vizsgálati kötelezettség alá tartoznak,
b) károsító alatt azok a növényi betegségek kórokozói, állati szervezetek és gyommagvak értendõk, amelyek a Szerzõdõ Felek országában nem fordulnak elõ, vagy jelen vannak, de elterjedésük nem széles körû, illetõleg szétterjedésük, járványos felszaporodásuk a növényre, növényi termékre káros lehet, és Szerzõdõ Felek elõírásai ezeket karanténnak tekintik,
c) növény-egészségügyi bizonyítvány a FAO 1979.évi rendelkezésével módosított, 1951. december 6-án, Rómában elfogadott Nemzetközi Növényvédelmi Egyezmény alapján, egységes iratmintával igazolt, növényvédelmi hatósági nyilatkozat.
2. Cikk
Az Egyezmény mellékleteit a Szerzõdõ Felek karantén károsító jegyzékei képezik. A Szerzõdõ Felek ezeket a jegyzékeket módosíthatják.
3. Cikk
A Szerzõdõ Felek illetékes szervei
a) kölcsönösen tájékoztatják egymást a növények és növényi termékek kivitelére, behozatalára és átmenõ forgalmára vonatkozó növény-egészségügyi követelményekrõl,
b) a 3. Cikk "a" szakaszában említett követelmények érvényesítése során gondoskodnak a növények és növényi termékek küldeményeinek az Egyezmény mellékletében felsorolt károsítóktól való mentessége szakszerû ellenõrzésérõl és a vizsgálat megtörténtét, illetõleg az importáló ország elõírásainak való megfelelést növény-egészségügyi bizonyítvány kiállításával igazolják. Az egymás országán keresztül történõ szállítás során is betartják a behozatali küldeményekre vonatkozó feltételeket. A küldemények vizsgálatát a Szerzõdõ Felek saját országukban rendszeresített módszerekkel végzik,
c) az Egyezmény mellékletét képezõ károsítók jegyzékében, vagy a növény-egészségügyi követelmények bekövetkezett változásokat egymás felé késedelem nélkül jelzik,
d) az új károsítók elõfordulásáról haladéktalanul tájékoztatják egymást.
4. Cikk
A Szerzõdõ Felek biztosítják, hogy saját szerveik és szervezeteik a növények és növényi termékek az egyik Szerzõdõ Fél országából a másik Szerzõdõ Fél országába történõ kivitele és behozatala, vagy területén történõ áthaladása esetében betartják a másik Szerzõdõ Fél növényvédelmi elõírásait.
5. Cikk
a) Növényi eredetû küldeményeknél olyan csomagolást alkalmaznak, amellyel a károsítók terjedése csak kivételes esetben fordulhat elõ.
b) Szállításhoz a károsítók behurcolására alkalmas szennyezésektõl megtisztított, szükség esetén fertõtlenített szállító eszközt használnak.
c) Növényi termõközeg szállítása a Szerzõdõ Felek növény-egészségügyi követelményei szerint történik.
6. Cikk
a) Valamennyi növény-egészségügyi ellenõrzés alá esõ áruküldeményt, melynek kivitelére az egyik Szerzõdõ Fél országából a másik Szerzõdõ Fél országába vagy országán keresztül kerül sor, a növényvédelmi feladatot ellátó szerv által kiállított növény-egészségügyi bizonyítvánnyal kell ellátni, amely igazolja, hogy az áru teljesen mentes a fogadó országban karantén alá esõ károsítóktól.
b) A Szerzõdõ Felek diplomáciai testületei részére vagy rajtuk keresztül ajándékként, illetve csere céljából érkezõ növényeket tartalmazó küldeményeket az Egyezményben foglaltak szerint kell kezelni.
c) A Szerzõdõ Felek illetékes szervei jogosultak az egyes szállítmányok behozatala esetében kiegészítõ növényvédelmi feltételeket meghatározni.
7. Cikk
Amennyiben a növény-egészségügyi ellenõrzés során karantén károsítók felfedezésére, vagy az importáló ország növényvédelmi elõírásainak bármiféle megsértésére kerül sor, a Szerzõdõ Felek illetékes szerveinek jogukban áll a szállítmány átvételének elutasítása, megsemmisítése, vagy más, megfelelõ intézkedések foganatosítása.
8. Cikk
A Szerzõdõ Felek megtesznek minden szükséges intézkedést annak érdekében, hogy károsítók behurcolását harmadik országból is megakadályozzák. A növényeket, növényi termékeket tartalmazó küldemények átmenõ forgalmát akkor engedélyezik,. ha azok növény-egészségügyi bizonyítvánnyal rendelkeznek - kivéve, ha ettõl eltérõ jogszabály vagy illetékes szerv intézkedik - és megfelelnek azon országok növény-egészségügyi követelményeinek, amelynek területén a küldemény majd áthalad.
9. Cikk
A Szerzõdõ Felek illetékes szervei szükség esetén lehetõség szerint, kölcsönös megállapodás alapján szakmai, mûszaki és egyéb jellegû segítséget nyújtanak egymásnak a növényvédelemben.
10. Cikk
A Szerzõdõ Felek illetékes szervei.
a) a megjelenést követõ két hónapon belül kölcsönösen kicserélik a növényvédelemrõl szóló törvényt és jogszabályokat,
b) kölcsönösen megküldik egymásnak országukban megjelenõ hivatalos növényvédelmi folyóiratot, valamint évente az Engedélyezett növényvédõ szerek jegyzékét.
11. Cikk
a) Növények és növényi termékek növény-egészségügyi ellenõrzést a Szerzõdõ Felek a határállomásokon, vagy az illetékes szervek által engedélyezett esetekben belföldön közösen végzik el.
b) A növény-egészségügyi ellenõrzéseket a két Fél egyeztetés esetén, az egyik Szerzõdõ Fél illetékes szervei a másik Fél országában is elvégezhetik. A Fogadó Szerzõdõ Fél, szükség esetén hivatalos helyiséget, optikai berendezéseket, laboratóriumi felszerelést és a munkálatokhoz szükséges más segédeszközöket rendelkezésre bocsát, továbbá úgy szervezi a munkát, hogy a munkavédelmi elõírásoknak is megfelelnek.
c) A Szerzõdõ Felek illetékes szervei külön megállapodásban, minden egyes esetre meghatározzák a növény-egészségügyi vizsgálatok menetét és további feltételeit.
12. Cikk
A Szerzõdõ Felek illetékes szervei jelen Egyezmény teljesítésével összefüggõ gyakorlati kérdések megoldása céljából, szükség esetén, közös tanácskozást tartanak. A tanácskozások megrendezésére, felváltva a Magyar Köztársaságban és a Cseh Köztársaságban kerül sor. A tanácskozás helyét és idejét a Szerzõdõ Felek kölcsönös megállapodás alapján határozzák meg.
A delegációk nemzetközi utazási költségeit a küldõ fél, míg a szállás és ellátás, valamint a látogatás során felmerülõ belföldi utazási költségeket viszonossági alapon, a fogadó vagy megegyezés szerint a küldõ ország viseli.
13. Cikk
1. Jelen Egyezmény teljesítésével összefüggõ tevékenységet
- a magyar fél részérõl a Magyar Köztársaság Földmûvelésügyi Minisztériumának,
- a cseh fél részérõl a Cseh Köztársaság Mezõgazdasági Minisztériumának,
illetékes szervei koordinálják.
2. Jelen Egyezmény elõírásainak alkalmazásával kapcsolatos felmerülõ vitás kérdéseket a Szerzõdõ Felek szakértõi közvetlen tárgyalással rendezik.
14. Cikk
Az Egyezmény rendelkezései nem érintik a Szerzõdõ Felek egyéb kétoldalú, vagy nemzetközi egyezményekbõl származó jogait és kötelezettségeit.
15. Cikk
A Szerzõdõ Felek a jelen Egyezményt ötéves idõtartamra kötik, és érvényessége automatikusan meghosszabbodik további öt évvel, amennyiben a Szerzõdõ Felek valamelyike legkésõbb 12 hónappal az Egyezmény lejárta elõtt írásban nem mondják fel.
Ezt az Egyezményt a Szerzõdõ Felek országai belsõ jogszabályainak megfelelõen jóvá kell hagyni, és a jóváhagyásról szóló jegyzékváltás napján lép hatályba.
16. Cikk
Jelen Egyezmény hatálybalépésének idõpontjától a Magyar Köztársaság és a Cseh Köztársaság vonatkozásában hatályát veszti:
- Egyezmény a Magyar Népköztársaság Kormánya és Csehszlovák Szocialista Köztársaság Kormánya között a növényvédelem területén történõ együttmûködésrõl (Budapest, 1969. október 25.),
- Megállapodás a Magyar Népköztársaság Mezõgazdasági és Élelmezésügyi Minisztériuma és a Csehszlovák Szocialista Köztársaság Szövetségi Mezõgazdasági és Élelmezésügyi Minisztériuma között a közös növény-egészségügyi ellenõrzések végrehajtásáról (Moszkva, 1988.december 12).
Készült Prágában, 1994 március 8-án, két eredeti példányban, magyar és cseh nyelven, mindkét nyelvû szöveg egyaránt hiteles. 

